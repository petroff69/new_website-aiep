
ДВАДЕСЕТ И ПЕТА
УЧЕНИЧЕСКА КОНФЕРЕНЦИЯ
УК’25

ТЕМА НА ПРОЕКТА

Investigating Sentient Traits through Experimental Prototyping
(https://www.sentient-aiep.xyz/)

Автор:
Златимир Георгиев Петров 
ПМПГ „Св. Климент Охридски“, Монтана, 12 клас
(трите имена, училище, град, клас)

Научен ръководител (консултант):
ИИКТ/ИМИ БАН Доц. Златогор Минчев 
(име, фамилия, длъжност, месторабота)
 
Съдържание:
1.	Увод
1.1 Цели
2.	Приложения
3.	Основни етапи в реализирането на проекта
4.	Задачи
5.	Описание на продукта
5.1.	 Ниво на сложност на проекта
5.2.	 Логическо и функционално описание на решението
6.	Заключение
6.1.	Извод
6.2.	Изпълнение на задачите и бъдещa работа
7.	Ресурси
7.1.	Използвани сайтове
7.2.	Използванa литература
7.3.	Използвани програми
7.4.	Използвани технологични средства:
8.	Благодарности


 
1.	Увод: 
Проектът "Sentient AIEP" има амбицията да промени бъдещето на изкуствения интелект (ИИ), като се фокусира върху една от най-сложните и вълнуващи задачи – създаването на осъзнат ИИ. В свят, където технологиите стават все по-неразделна част от ежедневието ни, какво би било, ако ИИ не само разбира думите ни, но и усеща емоциите ни? Целта на този проект е да изследва и разработи такива интелигентни системи, които не просто изпълняват алгоритми, а реагират адекватно на нашите настроения и нужди. 
Проектът стартира със създаването на чат-бот, който не е просто виртуален асистент, а истински инициатор в разговора. Използвайки най-модерни технологии като естествена езикова обработка(NLP), разбиране на естествен език (NLU), компютърно зрение и разпознаване на емоции чрез GPT(generative pre-trained) модели, този ИИ може да разбере не само думите, но и смисъла зад тях. Това отваря врати за нови нива на взаимодействие между хората и машините, където комуникацията е по-естествена и ангажираща. Като добавим и функционалности за гласово разпознаване, чат-ботът не изисква използването на клавиатура – той чува и отговаря. В същото време, проектът не се ограничава до един прототип – разработени са уеб приложения, система за разпознаване на изображения и планирам VR софтуер.
"Sentient AIEP" не е просто технологично предизвикателство, а „екосистема“ за бъдещето на ИИ – свят, в който машините могат да разбират и отговорят на хората по начин, който преди е бил възможен само в научната фантастика. 

1.1 Цели (предназначение, кратък анализ на потребностите и на съществуващите решения)   
	Изследване и експериментиране: 
•	Разработка и анализ на модели за изкуствен интелект, обучени да извършват специфични задачи.
	Обучаване и използване на възможностите  на изкуствения интелект за генериране на „human-like“ текст и опит за създаване на „Conversational AI“, вместо чатбот , което означава да отговаря информативно на дадените въпроси и целта му е да се доближи до човешкия отговор.
 
	Интеграция на AI технологии и разработка на прототипи:
•	Интеграция на ИИ в различни  интернет приложения, които спомагат за извършване на определена дейност-  помощник за писане на есета, описание на снимки и засичане/разпознаване на обекти.
•	Създаване на експериментални симулации във виртуална реалност, които да съдържат в себе си чатботи и генеративни ИИ на снимки и информация.
Целите на проекта "Sentient AIEP" са насочени към изследване и разработване на осъзнат изкуствен интелект (ИИ) чрез използване на разнообразни прототипи и методи, които целят постигането на самостоятелност на ИИ. Проучването включва както контролирани, така и неконтролирани методи за обучение, които подпомагат изграждането на ефективна комуникация между човека и машината. Специален акцент се поставя върху интегрирането на естествена езикова обработка, гласово взаимодействие и осъзнатост на ИИ, което позволява на потребителите да общуват с ИИ чрез говор, като същевременно ИИ разпознава и реагира на емоционалните състояния на потребителите и отговаря адекватно на поставените въпроси. 
	Създаване на моя собствена книга, свързана с „осъзнатия“ изкуствен интелект.
Първоначално проектът стартира с разработката на осъзнат ИИ чат-бот в конзолно приложение, предназначен да разпознава и отговаря на човешки въпроси и имитира емоции. Използвайки технологии като библиотеки и модели за разпознаване на емоции, и естествена езикова обработка, чат-ботът значително подобрява взаимодействието между “човека и компютъра”, като предоставя контекстуално подходящи отговори. Чрез потребителски тестове се валидира неговата ефективност и се проправя пътя към бъдещи уеб апликации, приложения за виртуална реалност и настолни приложения в обслужването на клиенти и образованието. Проектът също така предвижда разширяване на функциите на ИИ с възможности за разпознаване на изображения. Чрез качване на снимка потребителите могат да получат анализ на съдържанието от ИИ. Освен това, се разглежда идеята за използване на двойни подкани, където първата задава основната задача, а втората предоставя контекст или допълнителни насоки за по-точни и адаптивни отговори в различни сценарии. Възможността на ИИ да отговаря “осъзнато” значително подобрява взаимодействието между човека и машината.
Целта на този подход е да се подобри ''осъзнатото'' мислене на ИИ, което е от ключово значение за бързите и точни отговори на моите прототипи, което в последствие да бъде интегрирано в автоматизация на реални приложения, като същевременно се използва за симулации във виртуална реалност. Изследването подчертава потенциалът на ИИ, който не само подобрява взаимодействието между човека и машината, но и предлага нови възможности за бъдещи приложения в широк спектър от области.
2.	Приложения
Проектът е приложим в училище по следния начин: въпреки че темата за изкуствения интелект не е заложена в учебния материал, тя би могла да бъде въведена чрез проекта. Учениците от гимназиален етап, които изучават информатика, ще имат възможност да се запознаят с възможностите и функционалностите на ИИ по интерактивен и ангажиращ начин. След запознаването си с проекта, учениците ще добият базови познания за изкуствения интелект и ще се научат да използват не само “ChatGPT”, но и други видове ИИ технологии, което е положителна перспектива в образователната цел на приложението.
Моят проект би помогнал на учениците да изградят основни знания и разбиране за изкуствения интелект, което ще им даде по-широка перспектива и интерес към тази иновативна област.
В бъдеще, когато проектът се разрасне, планирам да стана преподавател във фондация “Красива Наука”. В своите лекции пред ученици от 10-12 клас ще включвам кратко въведение в изкуствения интелект, както и практически Workshop, в който учениците ще се научат как да създават свои собствени ИИ проекти. Това ще открие нови възможности за тяхното развитие и ще им покаже как да използват ИИ по-ефективно и пълноценно. Също така щe имат възможност да използват моя уеб сайт, в който всеки потребител има възможност да „генерира“ информация.
Една от функционалностите на гласовия изкуствен интелект в проекта намира приложение в чат-бот за виртуална реалност, който не изисква използването на клавиатура. Макар че към момента тази идея не е напълно въведена (ChatGPT използва разпознаване на глас само в мобилната си версия и все още няма интегриран гласов изход), тя има потенциал за бъдещо развитие.
Друга ключова функционалност на проекта е изкуственият интелект, който използва скенер за изображения, за да генерира текстово съдържание на база визуалната информация. Това може да се използва за създаване на алтернативен текст в уеб продукти, което значително подобрява достъпността и качеството на съдържанието в интернет. Също така инструмените с ИИ могат да бъдат ползвани от учениците за помощ в образованието- при писане на есета и различни текстове, програмиране и изработване на планове.
Експерименталните симулации могат да намерят приложение във видео и гейминг индустрията, защото чрез Prompt Engineering може да се правят различни промени в текстурите на изображенията по бърз начин, без да се изискват дизайнери.
Проектът ми има потенциал за приложение в бизнес средите, като може да служи за генериране на нови идеи и оптимизиране на различни процеси. Осъзнатият изкуствен интелект (ИИ) би могъл да се използва за анализ на големи обеми от данни и предлагане на персонализирани решения, които да подпомогнат стратегическото планиране и иновации в компании. Чрез интегрирането на ИИ в уебсайтове, потребителите ще имат възможност за по-лесен достъп до интелигентни системи, които да автоматизират рутинни задачи или да предоставят отговори на сложни въпроси.
Също така, след адаптивно обучение, ИИ може да бъде внедрен като виртуален асистент, който да отговаря на въпроси, свързани с конкретни области като бизнес процеси, логистика или продажби. Това би позволило на фирмите да подобрят обслужването на клиенти чрез автоматизирани системи, които предоставят бързи и точни отговори, намалявайки времето за реакция и повишавайки удовлетвореността на потребителите. Така, проектът може да предложи ефективни и иновативни решения, които улесняват използването на ИИ в ежедневни и професионални задачи.

3.	Основни етапи в реализирането на проекта:  
	Събиране на информация
	Избор на технологии
	Проектиране
	Тестване
	Реализация
	Оптимизация
	Изготвяне на сайт и VR симулации
	Изготвяне на документация и research paper 
4.	Задачи
При създаването на проекта си поставих следните задачи:
	Да създам свой собствен “чат-бот”.
	Да надградя възможностите на един обикновен и често срещан “чат-бот”, като създам по-интересна комуникация между човек и машина.
	Да измисля как да надградя “чат-бота” в онлайн апликация, която да има една идея по-различна функционалност от нещото, което срещаме в практиката си всеки ден.
	Да тествам и оптимизирам работата с ИИ, да следя “осъзнатостта” на ИИ под различни модели.
	Намиране на качествен хостинг, който да поддържа тежки процеси и предоставянето на “API токени“ за ползване на ИИ моделите.
	Тестването на проекта и изследване на резултатите.
	Да комбинирам ИИ в приложение за Виртуална Реалност.
	Експериментиране и създаване на прототипни симулации във виртуална среда
	Изследванията да достигнат до повече неспециалисти в областта на ИТ и ученици, за да вникнат в същността на ИИ.
 
5.	Описание на продукта
5.1. Ниво на сложност на проекта. Нивото на сложност на проекта "Sentient AIEP" е значително, тъй като обхваща множество аспекти на разработката на „осъзнат“ изкуствен интелект (ИИ). Проектът включва създаване на чат-бот с функционалности за разпознаване на емоции, интегрирано с естествена езикова обработка и гласово взаимодействие, което изисква познания в различни области на програмирането, машинното обучение и интерфейсния дизайн. Изискванията за адаптивно обучение и разширяване на функционалността с разпознаване на изображения допълнително усложняват задачата, изисквайки задълбочено проучване на нови технологии и библиотеки.
Най-голямата трудност при реализирането на проекта е бързото усвояване на знания и умения в нова и сложна област като изкуствения интелект. Преди да започна работа по проекта, не съм имал предишен опит в сферата на ИИ и се сблъсках с предизвикателства, свързани с програмирането на функционален чат-бот, разработването на уеб приложения и реализирането на гласово разпознаване. Също така, учене на нови технологии и четене на различни библиотеки, както и писането на документация, добавят допълнителна сложност и изискват последователност и постоянство, за да се постигнат желаните резултати. Видеоклип, в който показвам и тествам проекта.
	Уебсайт: Този уебсайт използва модерен набор от технологии, които подобряват потребителското изживяване и производителността. Той използва адаптивен дизайн, който гарантира оптимално показване на различни устройства. „Backend“ е подкрепен от мощен сървърно-ориентиран език, който взаимодейства безпроблемно с добре структурирана база данни за ефективно управление на данните. Клиентските взаимодействия са подобрени чрез използването на JavaScript frameworks, което позволява динамични актуализации на съдържанието без необходимост от презареждане на страницата. Освен това, сайтът е защитен с HTTPS, осигурявайки сигурна трансмисия на данни за потребителите. (https://www.sentient-aiep.xyz/)
	В уеб сайта съм разработил три прототипа:
•	Първия прототип е мини текстов редактор- Sentient Two Prompted Chatbot, който предлага отговори в зависимост от нуждите на потребителя. Разработен с Next.js и Vercel AI SDK и захранван от Groq за бързо сегментиране и генериране на отговорите. Чатботът генерира контекстуално точни отговори, което го прави идеален за помощник при писане на есета, сценарии и др. Потребителите могат активно да променят отговорите на чатбота чрез предоставяне на специфични подсказки, което прави чатбота доста адаптивен ( Sentient Two Prompted AI Prototype).
•	Втория прототип има за цел да анализира изображения. Ползвал съм технологиите Vercel AI, Claude 3 и Next.js за създаване на уеб приложението с изкуствен интелект, което сканира изображения, за да извлича както описания, така и вграден текст. Прототипът демонстрира възможностите на изкуствения интелект в реално приложение, което е в помощ на потребителя (https://sentient-image-prototype.vercel.app/).
•	Третия протптип е комуникативен чатбот. „Емоционалния“ гласов асистент е гласово управляван чатбот, който позволява пълноценни чатове. Използвам Llama 3.1 на Meta. Целта е да не се ползва клавиатурата и също така е много удобен за ползване от Android устройства и виртуални реалности (Sentient Voice Recognition AI).
•	Генеративна симулация във виртуална среда. Тази симулация е в процес на разработка. Целта е използване на OpenAI инструменти като Unity, DALL-E 3, Pillow и GPT за създаване на промени във ВР светове. Основната му цел е автоматично обединяване на снимки и получаване на 360-градусови среди, базирана на подадени описания като се променят графичните детайли. Тaзи симулация автоматично създава адаптивни VR светове чрез функционалности като генериране на кадри от текстови описания с OpenAI API, комбиниране на изображения за плавни преходи, и прилагане на специални маски за детайлна обработка. Добавят се динамични вариации чрез generate_frame_variation, включително психеделични ефекти. Финалният кадър се създава чрез сливане на началния и текущия за цикличност. В момента се използва локално съхранение на изображенията за обработка. Проектът е подходящ за създаване на уникални виртуални среди за игри и други интерактивни приложения (Simulation of Generative AI model, with DALL- E).
 
5.2.	 Логическо и функционално описание на решението
Разработката на чатбота се извършва с помощта на Python, универсален програмен език, подходящ за задачи в машинното обучение и NLP. Кодът се управлява и изпълнява в PyCharm, интегрирана среда за разработка (IDE), която предоставя обширни инструменти за разработка и дебъгване. 
•	OpenAI API: Чатботът е предназначен да използва GPT-4 чрез OpenAI API. GPT-4 предлага по-добри възможности за генериране на език, и проектът използва този модел.
•	Hugging Face Transformers: LLaMA е един от езиковите модели, които могат да бъдат интегрирани и използвани с тази библиотека. Библиотеката Transformers улеснява експериментирането с различни модели.
•	FastAPI: Предстои чатботът да бъде трансформиран от терминално приложение в уеб услуга, използвайки FastAPI. С помощта на тази иновативна уеб рамка, могат да бъдат разработени високоефективни API, позволяващи чатботът да бъде внедрен като динамична уеб услуга и достъпен чрез онлайн интерфейс.
•	NumPy: NumPy е инструмент за обработка и манипулиране на данни, който помага за ефективното управление на числови данни.
•	Уеб технологии: Уеб интерфейсът на чатбота е разработен с използването на React, TypeScript, JavaScript, HTML5 и CSS3. Тези технологии осигуряват динамично и интерактивно потребителско изживяване, позволявайки на потребителите да взаимодействат с чатбота по интуитивен и лесен начин. 
6.	Заключение 
6.1. Извод
Проектът "Sentient AIEP" представлява иновативно решение в разработването на екосистема с емоционален чатбот, който интегрира напреднали технологии за обработка на естествен език (NLP) и гласово взаимодействие. Чрез използването на GPT-4, чатботът е в състояние да разпознава и отговаря на човешки емоции, подобрявайки взаимодействието между хора и машини. Разработен е с помощта на съвременни инструменти и библиотеки, които позволяват ефективно управление на данни и ресурси, а внедряването на уеб технологии осигурява интуитивно и удобно потребителско изживяване.
Резултатът от моята работа е създаването на функционален и адаптивен емоционален чат-бот, който демонстрира разпознаване на емоции и контекстуално подходящи отговори, чрез гласово разпознаване. Чрез внедряването на технологии като React, TypeScript и JS, проектът не само подобрява начина, по който потребителите взаимодействат с изкуствения интелект, но също така открива нови възможности за приложение в различни сфери.
Проектът подчертава важността на ИИ и потенциала му да трансформира начина, по който използваме технологиите в ежедневието. 

6.2.	 Изпълнение на задачите и бъдещa работа
Според мен задачите, които си поставих при създаването на проекта, вървят по план. Първоначалните цели, включващи разработването на „емоционален“ чат-бот, способен да отговаря на човешки въпроси и да има комуникация, бяха постигнати. Използването на GPT-4, Anthropic 3 и Claude 3.5/ Groq, доказва способността на чатботът да взаимодейства чрез адекватни отговори, което значително подобрява взаимодействието с потребителите.
Нещото, което много искам да постигна, е създаването на моя собствена книга, свързана с „осъзнатия“ изкуствен интелект.
Въпреки резултатите, виждам много области за бъдеща работа и подобрение. Планирам да продължа с оптимизацията на модела и внедряването на още нови технологии, като LLaMA 3.2 и GPT 4-o, за да разширя възможностите на чат-бота. Освен това, ще се фокусирам върху разширяване на функционалността, като добавя нови модули за разпознаване на изображения и усъвършенстване на адаптивното обучение, което ще подобри качеството на взаимодействие с потребителите. Допълнително планирам да създам приложение за Виртуална Реалност, което да използва ИИ под формата на аватар симулация, както и да продължа работата си по VR симулациите.
Същo така, планирам да проведа обширни тестове с реални потребители, за да събера обратна връзка и да направя необходимите корекции. Внедряването на чат-бота в реални приложения в области като обслужване на клиенти и образованието също е в плановете ми, тъй като вярвам, че потенциалът на емоционално интелигентния ИИ може да спомогне да взаимодействаме с технологиите в ежедневието ни.
	Бъдещите планове накратко:
•	План за създаване на аватар чат-бот във виртуална среда.
•	Развитие на уеб сайта.
•	Разглеждане на други методи и съвременни технологии за откриване на осъзнатост в AI.
•	Получаване на нови знания.
•	Писане и публикуване на книга, относно „осъзнатия“ изкуствен интелект.
7.	Ресурси
7.1.	 Използвани сайтове: 
https://www.sentient-aiep.xyz/
https://www.wikipedia.org/ 
https://www.youtube.com/
https://stackoverflow.com/
https://github.com/
https://appinventor.mit.edu/
https://vercel.com/
https://openai.com/
https://www.coursera.org/
https://www.llama.com/
https://www.overleaf.com/

7.2.	 Използванa литература: 
•	Изкуствен срещу естествен интелект- Фабио Скардили, 2024;
•	Разработка на приложения с GPT-4 и ChatGPT. Създаване на интелигентни чатботове, генератори на съдържание и много други- Мари-Алис Блете, Оливие Кейлън, 2024.
•	"HTML 5 & CSS 3 - практическо програмиране" - Денис Колисниченко, 2018; 
•	"Machine Learning for Beginners" - Christian Sebastien, 2021-2022; 
•	"AI: The Basics" - Kevin Warwick, 2011;
•	"Make Your Own Neural Network" - Tariq Rashid, 2016;
•	"Artificial Intelligence: A Modern Approach, Global Edition (4th Edition)" - Stuart Russell и Peter Norvig, 2020.
•	„I am AI“ - Ai Jiang
•	Minchev, Z., et al. (2022). Цифрова трансформация в постинформационната епоха. Sofia: SoftTrade & Институт по информационни и комуникационни технологии, Българска академия на науките.
•	de Byl, P. (2017). Ръководство за начинаещи в машинното обучение с Unity. Udemy. 
•	Babushkin, V. ( 2018). Съвети, трикове и техники за машинно обучение в Python. Packtpub. 
•	Ghatak, A. (2017). Machine Learning with R. Springer. 
•	Maini, V. (2022). Machine Learning for Humans (Машинно обучение за хора). 
•	Класифициране на човешките емоционални състояния въз основа на скалата за валентност и възбуда с помощта на електроенцефалограма Shashi Kumar GS1, Niranjana Sampathila, Roshan Joy Mar- tis3.
•	Vaswani(2017) A. Vaswani, N. Shazeer, N. Parmar, J. Uszkoreit, L. Jones, A. N. Gomez, L- . Kaiser, and I. Polosukhin, "Attention is all you need" ("Вниманието е всичко, от което се нуждаете"), в Advances in Neural Information Processing Systems ("Напредък в системите за обработка на невронна информация"), 2017 г., стр. 5998-6008.

7.3.	 Използвани програми:   
•	Microsoft Office
•	Phyton, TensorFlow
•	GPT- 4 & GPT-3.5 fine tuning & LLaMA 3.1 & Claude 3.5
•	React 
•	JavaScript & TypeScript & Next.js
•	Groq 
•	PyCharm, NumPy, PyTorch
•	HTML 5  
•	CSS 3  
•	Visual Studio Code  
•	Unity
7.4. Използвани технологични средства:
•	Програмиране – силен фокус върху уеб разработката и Python.
•	Хардуер – Oculus Quest 2 и Лаптоп с i7 & Rtx 4090.
•	Машинно обучение и AI технологии – интегриране на технологии, свързани с машинното обучение, невронни мрежи и алгоритми за интелигентни системи (GPT and LLAMA API tokens).
•	Гласово разпознаване и синтез на реч- (Groq & Cartesia.AI tokens), използвам софтуери и библиотеки за гласово разпознаване и отговор, което добавя интерактивност в комуникацията с изкуствения интелект.
•	Vercel хостинг и Облачни технологии (Cloud service).
•	Прототипите са изготвени под формата на „Интернет приложения“

8.	 Благодарности:
Изразявам благодарности към ментора ми доц. Златогор Минчев за помощта и съветите, благодарност към Лятната Изследователска Школа, която ми даде старт с проекта, и към Vanisha Kheterpal, която ми помагаше по време на ЛИШ!
